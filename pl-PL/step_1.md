Poniższy obraz przedstawia bardzo prosty obwód elektryczny. Składa się z czterech komponentów, wszystkich połączonych przewodami.

![Prosty obwód](images/simple-circuit.png)

1. Ogniwo (lub bateria) dostarcza obwódowi energię w postaci elektryczności. Ogniwo ma stronę dodatnią i ujemną. Energia elektryczna (lub prąd) przepływa od strony dodatniej do ujemnej strony ogniwa. Zamiast korzystać z ogniwa, możesz również dostarczyć energię do tego obwodu za pomocą działającego Raspberry Pi!

1. Dioda elektroluminescencyjna, zwana potocznie diodą LED (z ang. **L**ight-**E**mitting **D** iode) jest rodzajem odbiornika energii. Kiedy prąd przepływa przez diodę LED, emituje ona światło. Różne diody LED mogą wytwarzać różne kolory światła, a niektóre mogą nawet wytwarzać wiele kolorów.

1. Rezystor (zwany również opornikiem) pomaga chronić diodę LED. Rezystory zużywają część energii z ogniwa, a tym samym zmniejszają ilość energii docierającej do diody LED. Bez rezystora dioda LED mogłaby się przepalić, podobnie jak bezpiecznik w jednym z urządzeń gospodarstwa domowego.

1. Przełącznik działa jak przerwa w obwodzie. Gdy przełącznik jest otwarty, prąd nie przepływa przez diodę LED i rezystor. Gdy przełącznik jest zamknięty, obwód jest zamknięty i może płynąć prąd, powodując włączenie diody LED.
