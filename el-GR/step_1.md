Η παρακάτω εικόνα δείχνει ένα πολύ απλό κύκλωμα. Υπάρχουν τέσσερα στοιχεία, όλα συνδεδεμένα με καλώδια.

![Απλό Κύκλωμα](images/simple-circuit.png)

1. Η ηλεκτρική στήλη (ή μπαταρία) παρέχει στο κύκλωμα ενέργεια με τη μορφή ηλεκτρικής ενέργειας. Μία μπαταρία έχει θετική και αρνητική πλευρά. Η ηλεκτρική ενέργεια (ή το ρεύμα) ρέει από τη θετική πλευρά στην αρνητική πλευρά της μπαταρίας. Αντί να χρησιμοποιήσεις μια μπαταρία, θα μπορούσες επίσης να τροφοδοτήσεις αυτό το κύκλωμα με ένα Raspberry Pi που λειτουργεί!

1. Η λυχνία LED (**l**ight-**e**mitting **d**iode ή δίοδος εκπομπής φωτός) είναι ένα στοιχείο εξόδου. Όταν το ρεύμα ρέει μέσω της LED, αυτή εκπέμπει φως. Διαφορετικές λυχνίες LED μπορούν να παράγουν διαφορετικά χρώματα φωτός, ενώ μερικές μπορούν να παράγουν και πολλά χρώματα.

1. Η αντίσταση βοηθά στην προστασία της LED. Οι αντιστάσεις καταναλώνουν μέρος της ενέργειας από τη μπαταρία και επομένως μειώνουν την ποσότητα ενέργειας που φτάνει στη LED. Χωρίς την αντίσταση, η LED θα μπορούσε να καεί, με τον ίδιο τρόπο που μια ασφάλεια μπορεί να καεί σε μία από τις οικιακές σας συσκευές.

1. Ο διακόπτης λειτουργεί ως διακοπή στο κύκλωμα. Όταν ο διακόπτης είναι ανοιχτός, δεν μπορεί να ρέει ρεύμα μέσω της LED και της αντίστασης. Όταν ο διακόπτης είναι κλειστός, το κύκλωμα είναι ολοκληρωμένο και το ρεύμα μπορεί να ρέει, προκαλώντας την ενεργοποίηση της λυχνίας LED.
