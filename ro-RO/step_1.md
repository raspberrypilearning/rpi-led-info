Imaginea de mai jos arată un circuit foarte simplu. Există patru componente, toate conectate cu fire.

![Circuit simplu](images/simple-circuit.png)

1. Celula (sau bateria) furnizează circuitului energie sub formă de electricitate. O celulă are un pol pozitiv și unul negativ. Energia electrică (sau curentul) curge de la polul pozitiv la polul negativ al celulei. În loc să utilizezi o celulă, ai putea furniza energie acestui circuit cu un Raspberry Pi în funcțiune!

1. Dioda emițătoare de lumină (Light-Emitting Diode - LED) este un tip de componentă de ieșire. Când curentul curge prin LED, emite lumină. LED-uri diferite pot produce lumină de diferite culori, iar unele pot produce chiar culori multiple.

1. Rezistorul ajută la protejarea LED-ului. Rezistorile consumă o parte din energia din celulă și, prin urmare, reduc cantitatea de energie care ajunge la LED. Fără rezistor, LED-ul ar putea să se ardă, în același mod în care se poate arde o siguranță într-unul din aparatele de uz casnic.

1. Comutatorul acționează ca un întrerupător în circuit. Când întrerupătorul este deschis, nu poate circula curent prin LED și rezistor. Când întrerupătorul este închis, circuitul este complet și curentul poate curge, determinând aprinderea LED-ului.
