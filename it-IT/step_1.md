L'immagine sottostante mostra un circuito molto semplice. Ci sono quattro componenti, collegati tra loro da cavi elettrici.

![Circuito semplice](images/simple-circuit.png)

1. La pila (o batteria, cella) fornisce energia al circuito sotto forma di elettricità. Le pile hanno un polo positivo e uno negativo. L'energia elettrica (o corrente) scorre dal polo positivo a quello negativo della pila. Invece di usare una pila, potresti anche fornire energia a questo circuito con un Raspberry Pi in funzione!

1. Il **L**ight-**e**mitting **d**iode (LED, diodo a emissione di luce) è un tipo di componente di uscita. Quando la corrente lo attraversa, il LED emette luce. LED diversi possono produrre luce di diversi colori e alcuni possono persino produrre più colori.

1. Il resistore aiuta a proteggere il LED. I resistori (impropriamente detti anche "resistenze") consumano parte dell'energia dalla pila e quindi riducono la quantità di energia che raggiunge il LED. Senza il resistore, il LED potrebbe bruciarsi, proprio come un fusibile può bruciarsi in uno dei tuoi elettrodomestici.

1. L'interruttore funge da interruzione nel circuito. Quando l'interruttore è aperto, nessuna corrente può fluire attraverso il LED e la resistenza. Quando l'interruttore è chiuso, il circuito è completo e la corrente può fluire, provocando l'accensione del LED.
